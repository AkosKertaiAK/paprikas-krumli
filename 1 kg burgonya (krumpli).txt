1 kg burgonya (krumpli)
15 dkg kolbász (jó minőségű szárazkolbász)
1 közepes fej
vöröshagyma
2 gerezd fokhagyma
4 ek olívaolaj
2 teáskanál fűszerpaprika (őrölt)
só ízlés szerint
bors ízlés szerint (frissen őrölt)


A megtisztított krumplit felkockázzuk, és a hagymát is apróra felvágjuk. A kolbászt felkarikázzuk.
Az olajat megforrósítjuk, beletesszük a hagymát, üvegesre pároljuk, majd levesszük a tűzről.
Hozzátesszük a pirospaprikát, elkeverjük, beledobjuk a krumplit, a kolbászkarikákat, az apróra kockázott fokhagymát, pici vizet öntünk alá, és visszatesszük a tűzre.
Jól átforgatjuk, megsózzuk, megborsozzuk, és annyi forró vizet öntünk rá, hogy épp ellepje. Lefedjük, és puhára főzzük.
